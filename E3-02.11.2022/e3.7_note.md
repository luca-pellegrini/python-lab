# Il gioco di Nim
Due giocatori prelevano a turno biglie da un mucchio. In ciascun turno, il giocatore sceglie quante biglie prendere: deve prenderne almeno una, ma non oltre la metà del mucchio. Perde chi è costretto a prendere l'ultima biglia.

Scrivere il programma `nim.py` con cui un giocatore umano possa giocare a Nim contro il computer.
Si genera un numero intero casuale, compreso fra 10 e 100, per indicare il numero iniziale di biglie.
Si decide casualmente se la prima mossa tocca al computer o al giocatore umano.
Si decide casualmente se il computer giocherà in modo intelligente o stupido.
Nel modo stupido, quando è il suo turno, il computer si limita a sottrarre dal mucchio un numero casuale di biglie, purché sia una quantità ammessa.
Nel modo intelligente, il computer preleva il numero di biglie sufficiente affinché il numero di quelle rimanenti sia uguale a una potenza di due diminuita di un'unità, ovvero 1, 3, 7, 15, 31 o 63: si tratta sempre di una mossa valida, eccetto quando il numero delle biglie è uguale a una potenza di due diminuita di un'unità, nel qual caso il computer preleverà una quantità di biglie casuale, purché ammessa.
Quando il programma gestisce il turno del giocatore umano, chiede quante biglie si vogliono prendere (segnalando quante ce ne sono) e verifica se la scelta è valida: se non lo è, ripete (indefinitamente) la domanda.

NB: nel modo intelligente, il computer non può essere sconfitto quando ha la prima mossa, a meno che il mucchio non contenga inizialmente 15, 31 o 63 biglie. Nelle medesime condizioni, un giocatore umano che abbia la prima mossa e che conosca tale strategia vincente, può ovviamente vincere.

Il programma deve giocare una partita dopo l'altra, fino a quando l'utente non introduce un opportuno comando che interrompe il gioco.
Ogni partita è completamente indipendente dalle precedenti, sia per numero di biglie iniziali, sia per stupidità/intelligenza del computer, sia per assegnazione della prima mossa.

## Procedere per gradi
Per risolvere un problema articolato come questo, occorre procedere "per gradi", individuando soluzioni di problemi intermedi che si possano collaudare, in modo da aggiungere funzionalità a uno schema già funzionante